<html>
  <head>
    <meta content="text/html; charset=windows-1252" http-equiv="content-type">
  </head>
  <body>
    <p style="text-align: justify;">Als &eacute;&eacute;n van de laatste stappen
      van genetische recombinatie kunnen twee homologe chromosomen tijdens de
      meiose genetisch materiaal uitwisselen in een proces dat <span style="font-weight: bold;">synapsis</span>
      genoemd wordt. Door deze <span style="font-weight: bold;">chromosomale
        crossover</span> ontstaan gerecombineerde chromosomen. Crossover komt
      meestal voor wanneer overeenkomstige regio's van overeenkomstige
      chromosomen breken en zich daarna terug aanhechten aan het andere
      chromosoom.</p>
    <div style="text-align: center;">
      <div class="prob_media"><a class="highslide" onclick="return hs.expand(this, { outlineType: 'rounded-white' })"
          href="http://www.pythia.ugent.be/spoj/files/crossover1.png"><img class="prob_media"
            style="margin-right: 50px;" title="crossover" src="http://www.pythia.ugent.be/spoj/files/crossover1.png"
            alt="crossover" height="240"></a>
        <div class="highslide-caption">Fig. 64. Scheme to illustrate a method of
          crossing over of the chromosomes. Illustration made by Thomas Hunt
          Morgan (1916).</div>
      </div>
      <div class="prob_media"><a class="highslide" onclick="return hs.expand(this, { outlineType: 'rounded-white' })"
          href="http://www.pythia.ugent.be/spoj/files/crossover2.png"><img class="prob_media"
            title="crossover" src="http://www.pythia.ugent.be/spoj/files/crossover2.png"
            alt="crossover" height="240"></a>
        <div class="highslide-caption">Fig. 65. Scheme to illustrate double
          crossing over of the chromosomes. Illustration made by Thomas Hunt
          Morgan (1916).</div>
      </div>
    </div>
    <p style="text-align: justify;">Een theoretische beschrijving van crossover
      werd ge&iuml;ntroduceerd door Thomas Hunt Morgan, die zich daarbij liet
      inspireren op het werk van de Belgische professor Frans Alfons Janssens
      van de Katholieke Universiteit Leuven. Deze laatste had het fenomeen reeds
      in 1909 beschreven en noemde het <span style="font-weight: bold;">chiasmatypie</span>.</p>
    <h3>Opgave</h3>
    <p style="text-align: justify;">In deze opgave stellen we een chromosoom
      voor als een lijst of een tuple van strikt stijgende gehele getallen (elk
      getal is dus groter dan het voorgaande getal). De punten waar twee
      chromosomen kunnen openbreken &mdash; en waar zich dus crossover kan
      voordoen &mdash; worden aangegeven door de gemeenschappelijke getallen in
      de twee corresponderende lijsten of tuples. Dit wordt ge&iuml;llustreerd
      in onderstaande afbeelding, waarbij crossover kan voorkomen waar de twee
      chromosomen elkaar raken.</p>
    <div style="text-align:center;"><a class="highslide" onclick="return hs.expand(this, { outlineType: 'rounded-white' })"
        href="http://www.pythia.ugent.be/spoj/files/crossover4.png"><img title="crossover"
          src="http://www.pythia.ugent.be/spoj/files/crossover4.png" alt="crossover"
          height="180"></a>
      <div class="highslide-caption">Twee chromosomen <span style="font-family: monospace;">[3,
          5, <strong>7</strong>, 9, 20, <strong>25</strong>, 30, 40, <strong>55</strong>,
          56, <strong>57</strong>, 60, 62]</span> en <span style="font-family: monospace;">[1,
          4, <strong>7</strong>, 11, 14, <strong>25</strong>, 44, 47, <strong>55</strong>,
          <strong>57</strong>, 100]</span>, waarbij de crossoverpunten in het
        vet weergegeven worden. Bovenaan en onderaan worden de deelsommen voor,
        tussen en na de crossoverpunten weergegeven voor respectievelijk het eerste
        en het tweede chromosoom. De maximale deelsommen zijn hierbij in het vet
        weergegeven.</div>
    </div>
    <p style="text-align: justify;">De chromosomen kunnen op de volgende manier
      doorlopen worden:</p>
    <ol style="text-align: justify;">
      <li>Als startpunt kan het begin (de linkerkant) van &eacute;&eacute;n van
        beide chromosomen gekozen worden.</li>
      <li>Vanaf elk punt kan vooruit (naar rechts) gestapt worden.</li>
      <li>Bij een crossoverpunt heb je de keuze om verder te stappen op
        hetzelfde chromosoom, of over te schakelen op het andere chromosoom.</li>
    </ol>
    <p style="text-align: justify;">Gevraagd wordt:</p>
    <ul style="text-align: justify;">
      <li>Schrijf een functie <span style="font-family: monospace;">crossoverpunten</span>
        waaraan twee chromosomen moeten doorgegeven worden. De functie moet
        teruggeven hoeveel crossoverpunten er zijn tussen deze chromosomen.</li>
      <li>Schrijf een functie <span style="font-family: monospace;">maximaleSom</span>
        waaraan twee chromosomen moeten doorgegeven worden. De functie moet de
        maximale som bepalen van alle paden die op de hierboven beschreven
        manier kunnen doorlopen worden. In het bovenstaand voorbeeld wordt de
        maximale som 450 bereikt door het volgende pad te doorlopen:</li>
      <blockquote><span style="font-family: monospace;">3 + 5 </span><span style="font-family: monospace;">+</span><span
          style="font-family: monospace;"> 7 </span><span style="font-family: monospace;">+</span><span
          style="font-family: monospace;"> 9 </span><span style="font-family: monospace;">+</span><span
          style="font-family: monospace;"> 20 </span><span style="font-family: monospace;">+</span><span
          style="font-family: monospace;"> 25 </span><span style="font-family: monospace;">+</span><span
          style="font-family: monospace;"> 44 </span><span style="font-family: monospace;">+</span><span
          style="font-family: monospace;"> 47 </span><span style="font-family: monospace;">+</span><span
          style="font-family: monospace;"> 55 </span><span style="font-family: monospace;">+</span><span
          style="font-family: monospace;"> 56 </span><span style="font-family: monospace;">+</span><span
          style="font-family: monospace;"> 57 </span><span style="font-family: monospace;">+</span><span
          style="font-family: monospace;"> 60 </span><span style="font-family: monospace;">+</span><span
          style="font-family: monospace;"> 62</span></blockquote>
      De maximale som wordt gevonden door de maximale deelsommen te bepalen van
      de fragmenten v&oacute;&oacute;r het eerste crossoverpunt, tussen
      opeenvolgende crossoverpunten, en na het laatste crossoverpunt. Merk op
      dat het mogelijk is dat twee deelsommen gelijk zijn indien de eindpunten
      zelf crossoverpunten zijn, of indien twee crossoverpunten elkaar
      onmiddellijk opvolgen zonder tussenliggende punten.
    </ul>
    <h3>Algoritme</h3>
    <p style="text-align: justify;">Om de crossoverpunten te vinden, kan je
      gebruik maken van het feit dat de getallen in de twee gegeven lijsten
      strikt stijgend zijn. Je kunt beide lijsten dan <span style="font-weight: bold;">tegelijkertijd</span>
      van links naar rechts doorlopen, waarbij je voor elke lijst <span style="font-weight: bold;">afzonderlijk</span>
      bijhoudt op welke positie je je momenteel bevindt. Ga telkens
      &eacute;&eacute;n stap vooruit in de lijst waar op de huidige positie het
      kleinste getal staat. Als je op de huidige positie in beide lijsten
      eenzelfde getal aantreft, dan heb je een crossoverpunt gevonden. Tijdens
      het doorlopen van beide lijsten kan je meteen ook al de deelsommen voor,
      tussen, en na de crossoverpunten bepalen.</p>
    <h3>Voorbeeld</h3>
    <div class="hlcode">
      <div class="syntax">
        <pre><span class="gp">&gt;&gt;&gt; </span><span class="n">chromosoom1</span> <span
class="o">=</span> <span class="p">[</span><span class="mi">3</span><span class="p">,</span> <span
class="mi">5</span><span class="p">,</span> <span class="mi">7</span><span class="p">,</span> <span
class="mi">9</span><span class="p">,</span> <span class="mi">20</span><span class="p">,</span> <span
class="mi">25</span><span class="p">,</span> <span class="mi">30</span><span class="p">,</span> <span
class="mi">40</span><span class="p">,</span> <span class="mi">55</span><span class="p">,</span> <span
class="mi">56</span><span class="p">,</span> <span class="mi">57</span><span class="p">,</span> <span
class="mi">60</span><span class="p">,</span> <span class="mi">62</span><span class="p">]</span>
<span class="gp">&gt;&gt;&gt; </span><span class="n">chromosoom2</span> <span class="o">=</span> <span
class="p">[</span><span class="mi">1</span><span class="p">,</span> <span class="mi">4</span><span
class="p">,</span> <span class="mi">7</span><span class="p">,</span> <span class="mi">11</span><span
class="p">,</span> <span class="mi">14</span><span class="p">,</span> <span class="mi">25</span><span
class="p">,</span> <span class="mi">44</span><span class="p">,</span> <span class="mi">47</span><span
class="p">,</span> <span class="mi">55</span><span class="p">,</span> <span class="mi">57</span><span
class="p">,</span> <span class="mi">100</span><span class="p">]</span>
<span class="gp">&gt;&gt;&gt; </span><span class="n">crossoverpunten</span><span
class="p">(</span><span class="n">chromosoom1</span><span class="p">,</span> <span
class="n">chromosoom2</span><span class="p">)</span>
<span class="go">4</span>
<span class="gp">&gt;&gt;&gt; </span><span class="n">maximaleSom</span><span class="p">(</span><span
class="n">chromosoom1</span><span class="p">,</span> <span class="n">chromosoom2</span><span
class="p">)</span>
<span class="go">450</span>

<span class="gp">&gt;&gt;&gt; </span><span class="n">chromosoom1</span> <span class="o">=</span> <span
class="p">[</span><span class="o">-</span><span class="mi">5</span><span class="p">,</span> <span
class="mi">100</span><span class="p">,</span> <span class="mi">1000</span><span
class="p">,</span> <span class="mi">1005</span><span class="p">]</span>
<span class="gp">&gt;&gt;&gt; </span><span class="n">chromosoom2</span> <span class="o">=</span> <span
class="p">[</span><span class="o">-</span><span class="mi">12</span><span class="p">,</span> <span
class="mi">1000</span><span class="p">,</span> <span class="mi">1001</span><span
class="p">]</span>
<span class="gp">&gt;&gt;&gt; </span><span class="n">crossoverpunten</span><span
class="p">(</span><span class="n">chromosoom1</span><span class="p">,</span> <span
class="n">chromosoom2</span><span class="p">)</span>
<span class="go">1</span>
<span class="gp">&gt;&gt;&gt; </span><span class="n">maximaleSom</span><span class="p">(</span><span
class="n">chromosoom1</span><span class="p">,</span> <span class="n">chromosoom2</span><span
class="p">)</span>
<span class="go">2100</span>
</pre></div>
    </div>
    <h3>Bronnen</h3>
    <p style="text-align: justify;"><strong>Morgan, T.H. (1916)</strong>. A
      Critique of the Theory of Evolution. Princeton, NJ, Princeton University
      Press. <a href="http://www.gutenberg.org/files/30701/30701-h/30701-h.htm"
        target="_blank"><img src="http://www.pythia.ugent.be/spoj/files/link.png"
          alt="" height="10" width="10"></a></p>
  </body>
</html>
