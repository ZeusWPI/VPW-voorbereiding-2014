<html>
  <head>
    <meta content="text/html; charset=windows-1252" http-equiv="content-type">
  </head>
  <body>
    <p style="text-align: justify;">Alice en Bob hebben zelf een spelletje
      uitgevonden, waarbij ze $n$ chocoladerepen achter elkaar plaatsen. Alice
      begint de chocoladerepen &eacute;&eacute;n na &eacute;&eacute;n op te eten
      van links naar rechts, en Bob doet hetzelfde van rechts naar links. Alice
      en Bob eten even snel, en van elke chocoladereep is op voorhand geweten
      hoeveel tijd er nodig is om ze op te eten. Als Alice of Bob een
      chocoladereep volledig heeft opgegeten, dan begint zij/hij onmiddellijk de
      volgende op te eten. Bij hun spelletje is het niet toegelaten om twee
      chocoladerepen terzelfdertijd op te eten, chocoladerepen maar half op te
      eten, of pauzes in te lassen. Als beiden op hetzelfde moment dezelfde
      chocoladereep willen opeten, dan is Bob de hoffelijkheid zelve en laat
      Alice voorgaan.</p>
    <div style="text-align:center;"><a class="highslide" onclick="return hs.expand(this, { outlineType: 'rounded-white' })"
        href="http://www.pythia.ugent.be/spoj/files/eat_chocolate.jpg"><img title="mmmmmmmmmm"
          src="http://www.pythia.ugent.be/spoj/files/eat_chocolate.jpg" alt="mmmmmmmmmm"
          height="180"></a></div>
    <p style="text-align: justify;">Hoeveel chocoladerepen hebben Alice en Bob
      elk opgegeten op het einde van het spelletje?</p>
    <h3>Opgave</h3>
    <p style="text-align: justify;">Schrijf een functie <span style="font-family: monospace;">chocoladerepen</span>
      waaraan een lijst van strikt positieve natuurlijke getallen moet
      doorgegeven worden. De getallen in deze lijst stellen telkens de tijd voor
      die nodig is om de chocoladereep op de corresponderende positie volledig
      op te eten. De functie moet een tuple $(a, b)$ teruggeven, waarbij $a$ het
      aantal chocoladerepen is dat Alice heeft opgegeten op het einde van het
      spelletje en $b$ het aantal chocoladerepen dat Bob heeft opgegeten.</p>
    <h3>Voorbeeld</h3>
    <div class="hlcode">
      <div class="syntax">
        <pre><span class="gp">&gt;&gt;&gt; </span><span class="n">chocoladerepen</span><span
class="p">([</span><span class="mi">2</span><span class="p">,</span> <span class="mi">9</span><span
class="p">,</span> <span class="mi">8</span><span class="p">,</span> <span class="mi">2</span><span
class="p">,</span> <span class="mi">7</span><span class="p">])</span>
<span class="go">(2, 3)</span>
<span class="gp">&gt;&gt;&gt; </span><span class="n">chocoladerepen</span><span
class="p">([</span><span class="mi">1</span><span class="p">,</span> <span class="mi">2</span><span
class="p">,</span> <span class="mi">3</span><span class="p">,</span> <span class="mi">4</span><span
class="p">,</span> <span class="mi">3</span><span class="p">,</span> <span class="mi">2</span><span
class="p">,</span> <span class="mi">1</span><span class="p">])</span>
<span class="go">(4, 3)</span>
</pre> </div>
    </div>
  </body>
</html>
